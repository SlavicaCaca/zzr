---
layout: single
date: 2025-10-05
author: "dajana"
categories: [kvir-aktivizam, nasilje]
author_profile: true
header:
  teaser: /assets/images/dom.png
---
Najopasnije mesto za ženu je njen dom


Juče je u Boljevcima ubijena žena u kući u kojoj je živela. Ovo je 13. femicid u Srbiji u 2025. godini. Sumnja se da je njen suprug odgovoran za ovo krivično delo. Ovaj slučaj još jednom pokazuje da sopstveni dom, koji bi trebalo da bude najsigurnije mesto za sve nas, često postaje najopasnije mesto za žene.

Prema podacima Femicid memorijala (Autonomni ženski centar), oko 52% žena ubijenih u femicidima stradalo je u sopstvenim domovima, dok noviji izveštaji (NOVA, Naslovi.net) navode da se u 2025. godini skoro 70% femicida dogada u domu, najčešće u zajedničkom prostoru sa nasilnikom. Analize pokazuju da su često žrtve ranije već prijavljivale nasilje, medutim, mere zaštite nisu na adekvatnom nivou rada da spreče eskalaciju u vidu femicida. U istraživanjima iz prethodnih perioda konstatuje se da više od polovine femicida biva izvršeno u domu žrtve, a počinilac je često partner, bivši partner ili bliski član porodice.

Zašto žene nisu bezbedne u svojim domovima? lako bi trebalo da bude sigurno utočište, dom cesto postaje mesto gde nasilje eskalira zbog kombinacije blizine, institucionalnih slabosti i neprepoznatih znakova rizika. Blizina i svakodnevni kontakt sa nasilnikom olaksavaju kontrolu i nadzor, dok zakonske i institucionalne mere zaštite često nisu dovoljno fleksibilne ni nadzirane da bi zaustavile nasilje. Zanemarivanje ranih znakova nasilja povećava rizik da nasilje eskalira u femicid.

"Muško nasilje nad ženama je oblik nasilja bez povoda. Ono ne zavisi od ponašanja žrtve, već proizilazi iz društvenih struktura i normi. Nasilje nad ženama nije individualni i lični problem žena, već društveni problem."- Lepa Mladenovic

Svaka reakcija društva, institucionalna, zakonska kao i kroz samo podizanje svesti je ključna. Prepoznavanje i razumevanje nasilja, kao i kontinuirana zaštita, jedini su načini da se spreče femicidi i ženama omogući sigurnost u prostoru koji bi trebalo da bude njihov dom.
